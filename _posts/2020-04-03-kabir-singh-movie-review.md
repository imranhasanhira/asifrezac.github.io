---
layout: post
categories: [movie]
tags: [random]
---


## কবির সিংঃ মুভি রিভিউ

কবির সিং সিনেমাটা নিয়ে এত বিতর্কের কাহিনি বুঝলাম না দেখার পর। হ্যা, মানছি যে শুরুতে বেশ মিসোজিনিস্টিক ব্যাপার শ্যাপার ছিল যে "ও আমার গার্লফ্রেন্ড, কেউ ওর দিকে চোখ দিবা না" এসব ক্লাসে ক্লাসে গিয়ে শুনিয়ে আসা, ক্লাস থেকে বের করে নিয়ে আসা ইত্যাদি ইত্যাদি। কিন্তু দিব্যি করে বলছি ওইরকম ঘাউড়া যারা প্রেম করত স্কুলে থাকতে - তাদের আমি এসব থ্রেট দিতেই দেখেছি। এমন কি ক্লাস এইটে থাকতে একবার ক্লাস এইট আর ক্লাস টেন এর মধ্যে ধুন্ধুমার মারামারি হতে দেখেছি যেখানে ভাইস প্রিন্সিপালের হাতের চামড়া কেটে গিয়েছিল কারো একজনের বেল্টের বাড়ি লেগে - উনি থামাতে গিয়েছিলেন মারামারি, মহসিন হল আর এফ রহমান হল থেকে গুন্ডা এসেছিল দুপক্ষে মারামারি করতে। পুলিশ দিয়ে স্কুল লক ডাউন করতে হয়েছিল। এই এত মারামারি হয়েছিল শ্রেফ আমাদের ক্লাসের দুজন ছাত্রীকে ক্লাস টেনের দুজন ছেলে আর আমাদের ক্লাসের দুজন ছেলের পছন্দ করা নিয়ে। কাজেই কবির সিং সিনেমার এসব ব্যাপার আমার কাছে তেমন একটা এবনরমাল কিছু লাগে নাই। আর সিনেমার ব্যাপার স্যাপারই আলাদা - এখানে রোহিত শেঠির সিনেমাতে একজন ঘুষি দিলে পঞ্চাশ জন উড়ে যায়। কাজেই অতিরঞ্জিত ব্যাপার থাকতেই পারে।

সিনেমার ব্যাপারে আমার মতামতে আসি। কবির সিং চরিত্রটা আমার কাছে ভালই লেগেছে। খাস পাঞ্জাবী স্বভাব - মদ খায় আর জেনেটিক্যাললি মনোগ্যামিস্ট; ওদিকে পড়াশোনাও ঠিকঠাক করেছে, দুর্দান্ত রেজাল্ট (এ জিনিস কেমনে সম্ভব আমার ধারনা নাই)। তার নিজের আত্মসম্মানবোধ আছে - তাই ডাক্তারির লাইসেন্সের শুনানিতে মিছা বলতে পারে নাই, গার্লফ্রেন্ডের বাপ বা ভাইকেও পিটাইতে পারে নাই ইচ্ছা করলেও। নাইস ব্যাপার। তবে হ্যা -- এসব জিনিস বাস্তব দুনিয়াতে সম্ভব না এইটা এই সিনেমার শহীদ কাপুরের কুত্তাটাও জানে।
শহীদ কাপুর দারুন ফুটিয়ে তুলেছে চরিত্রটা। শুরু থেকে শেষাব্দি পুরো চরিত্রের অভিনয়ই দারুন হয়েছে।

প্রীতি চরিত্রটা আমাদের ভারতীয় উপমহাদেশের আধুনিক মধ্যবিত্ত ফ্যামিলির মেয়ের চরিত্র। একদিকে প্রেমের ব্যাপারে পুরোটাই দিয়ে দিতে প্রস্তুত কিন্তু পরিবারের সামনে গেলেই পায়ে বেড়ি পড়ে যায়, লড়াইয়ের মুরোদ থাকে না। তবে হ্যা, যে মেয়ে ফ্যামিলির সামনে এত ভিজা বেড়াল সে কলেজে এত আন্ডারস্ট্যান্ডিং হবে, মেনে নিবে সব কিছু এত সহজে - এইটা বেখাপ্পা লেগেছে।
কিয়ারা আদভানির অভিনয় খুবই দারুন। আশা করব জীবন্ত ম্যানিকিন শ্রদ্ধা কাপুরকে ঝেটিয়ে ভাগাবে সে। ইসসস শ্রদ্ধার নামটা নিলেই অশ্রদ্ধা আসে - এত বাজে অভিনয় করে।

বন্ধু শিভ এর চরিত্রটা দারুন ছিল। আগাগোড়া কোন খুত নাই। বন্ধুর জন্য নিবেদিত প্রাণ। যে অভিনেতা অভিনয় করেছে, সে দুর্দান্ত অভিনয় করেছে। এবং পুরো চরিত্রের কোন অংশই অতিরঞ্জিত লাগে নাই।

এই সিনেমার কাহিনিটা বেখাপ্পা লেগেছে একটা জায়গায় --- এই এত এত সবকিছু হয়ে গেল মাত্র ৯ মাসে। Jab We Met Movie এই দিক থেকে নিখুত ছিল --- টাইমফ্রেম এ গন্ডগোল লাগায় নাই। কিন্তু এখানে ৯ মাসে ব্রেকাপ, গাঞ্জুট্টি, মদারু, নায়িকার সাথে লটরপটর --- সব করা শেষ।

সবশেষে ব্যাকগ্রাউন্ড মিউজিক নিয়ে বলতে হয় যে আবহসঙ্গীত পুরোই অন্য লেভেলের ছিল। খুবই দারুন।

তবে হ্যা --- সিনেমা সিনেমা-ই। Don't try this in your life. নাইলে #Metoo পোস্ট খাওয়া লাগবে।
